<html><head><meta content="text/html; charset=UTF-8" http-equiv="content-type"><style type="text/css">@import url(https://themes.googleusercontent.com/fonts/css?kit=wAPX1HepqA24RkYW1AuHYA);ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:16pt;font-family:"Times New Roman";font-style:normal}.c2{padding-top:0pt;padding-bottom:0pt;line-height:1.0;orphans:2;widows:2;text-align:left}.c8{padding-top:0pt;padding-bottom:8pt;line-height:1.0791666666666666;orphans:2;widows:2;text-align:left}.c6{color:#000000;text-decoration:none;vertical-align:baseline;font-style:normal}.c3{font-size:16pt;font-weight:700;font-family:"Times New Roman"}.c1{font-size:16pt;font-weight:400;font-family:"Times New Roman"}.c7{font-weight:400;font-size:12pt;font-family:"Liberation Serif"}.c5{background-color:#ffffff;max-width:468pt;padding:72pt 72pt 72pt 72pt}.c4{height:12pt}.title{padding-top:0pt;color:#000000;font-size:28pt;padding-bottom:4pt;font-family:"Calibri";line-height:1.0;orphans:2;widows:2;text-align:left}.subtitle{padding-top:0pt;color:#595959;font-size:14pt;padding-bottom:8pt;font-family:"Calibri";line-height:1.1583333333333334;orphans:2;widows:2;text-align:left}li{color:#000000;font-size:12pt;font-family:"Liberation Serif"}p{margin:0;color:#000000;font-size:12pt;font-family:"Liberation Serif"}h1{padding-top:18pt;color:#2f5496;font-size:20pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h2{padding-top:8pt;color:#2f5496;font-size:16pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h3{padding-top:8pt;color:#2f5496;font-size:14pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h4{padding-top:4pt;color:#2f5496;font-size:12pt;padding-bottom:2pt;font-family:"Calibri";line-height:1.1583333333333334;page-break-after:avoid;font-style:italic;orphans:2;widows:2;text-align:left}h5{padding-top:4pt;color:#2f5496;font-size:12pt;padding-bottom:2pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h6{padding-top:2pt;color:#595959;font-size:12pt;padding-bottom:0pt;font-family:"Calibri";line-height:1.1583333333333334;page-break-after:avoid;font-style:italic;orphans:2;widows:2;text-align:left}</style></head><body class="c5 doc-content"><p class="c2"><span class="c6 c3">K&#257; sasniegt savu sapni un g&#363;t pan&#257;kumus?</span></p><p class="c8"><span class="c3">St&#257;sta KATR&#298;NA DIMANTA,</span><span class="c1">&nbsp;</span><span class="c6 c3">dzied&#257;t&#257;ja, m&#363;zi&#311;e, komponiste</span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 174.00px; height: 192.00px;"><img alt="" src="images/image2.jpg" style="width: 623.32px; height: 440.67px; margin-left: -135.99px; margin-top: -224.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 204.03px; height: 337.91px;"><img alt="" src="images/image4.jpg" style="width: 204.03px; height: 337.91px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span><span class="c0">&nbsp;</span></p><p class="c2"><span class="c0">Foto no priv&#257;t&#257; arh&#299;va</span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 194.40px; height: 291.50px;"><img alt="" src="images/image3.jpg" style="width: 194.40px; height: 291.50px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span class="c0">Foto: Lauris V&#299;ksne</span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 197.35px; height: 295.82px;"><img alt="" src="images/image6.jpg" style="width: 197.35px; height: 295.82px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span class="c0">Foto: Tenis Dimants</span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 357.67px; height: 238.70px;"><img alt="" src="images/image5.jpg" style="width: 357.67px; height: 238.70px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span class="c0">Foto: Tenis Dimants</span></p><p class="c2"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 315.66px; height: 233.79px;"><img alt="" src="images/image1.jpg" style="width: 315.66px; height: 233.79px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c2"><span class="c0">Foto no priv&#257;t&#257; arh&#299;va</span></p><p class="c2"><span class="c0">1. </span></p><p class="c2"><span class="c1">Koncentr&#275;jies uz m&#275;r&#311;i un ej cauri visiem uzdevumiem, kas n&#257;k priek&scaron;&#257;! </span><span class="c3">S&#257;c ar mazumi&#326;u un&nbsp;izdari l&#299;dz galam</span><span class="c0">, lai vai k&#257; pa ce&#316;am ietu! Es vienm&#275;r izdom&#257;ju, ko katr&#257; gad&#299;jum&#257; v&#275;los sa&#326;emt &ndash; vai t&#257; ir nauda, jauni draugi, labi pavad&#299;ts laiks&nbsp;&ndash;, un tad daru visu, lai sasniegtu m&#275;r&#311;i.<br>2. </span></p><p class="c2"><span class="c3">Esi draudz&#299;gs</span><span class="c0">&nbsp;un&nbsp;veido labas attiec&#299;bas ar apk&#257;rt&#275;jiem cilv&#275;kiem &ndash; tas ir svar&#299;g&#257;kais! </span></p><p class="c2"><span class="c0">3. </span></p><p class="c2"><span class="c1">Kad daudz str&#257;d&#257;, </span><span class="c3">j&#257;atceras ar&#299; atp&#363;sties</span><span class="c0">.&nbsp;</span></p><p class="c2 c4"><span class="c0"></span></p><p class="c2"><span class="c6 c3">Sapnis par run&#257;&scaron;anos ar cilv&#275;kiem</span></p><p class="c2"><span class="c0">Par k&#257;du nodarbo&scaron;anos b&#275;rn&#299;b&#257; sap&#326;oja Katr&#299;na Dimanta? &#315;oti praktisku! Vi&#326;a grib&#275;ja str&#257;d&#257;t veikal&#257;, run&#257;ties ar cilv&#275;kiem un p&#257;rdot lietas.&nbsp;Tom&#275;r dz&#299;v&#275; san&#257;ca mazliet cit&#257;di, jo virsroku guva m&#363;zika. Ta&#269;u ar cilv&#275;kiem vi&#326;a tik un t&#257; tiekas un run&#257;jas, vien&#299;gi &ndash; nevis veikal&#257;, bet koncertos un pas&#257;kumos. Un p&#257;rdod vi&#326;a nevis lietas, bet savu m&#363;ziku un priek&scaron;nesumus. Katr&#299;nas sirds ir pat v&#275;l pla&scaron;&#257;ka, t&#257;p&#275;c vi&#326;a iesaist&#257;s ar&#299; labdar&#299;bas projektos, piem&#275;ram, ir Dakteris Klauns (tad vi&#326;u sauc Dr. Kaa) b&#275;rnu slimn&#299;c&#257;, kas saslimu&scaron;ajiem b&#275;rniem d&#257;v&#257; uzman&#299;bu, sapratni, prieku un gai&scaron;umu. </span></p><p class="c2 c4"><span class="c0"></span></p><p class="c2"><span class="c3 c6">K&#257; es neatpazinu Valsts prezidenti</span></p><p class="c2"><span class="c0">&ldquo;B&#275;rn&#299;b&#257; m&#257;c&#299;jos Baldones M&#257;kslas skol&#257;. M&#275;s ar saviem gleznojumiem un z&#299;m&#275;jumiem nereti p&#257;rst&#257;v&#275;j&#257;m Latviju da&#382;&#257;dos m&#257;kslas konkursos vis&#257; pasaul&#275;. Reizi pa reizei manai m&#257;kslai izdev&#257;s ieg&#363;t ar&#299; k&#257;du godalgu. Kad man bija k&#257;di devi&#326;i gadi, uzvar&#275;ju z&#299;m&#275;jumu konkurs&#257; Taiv&#257;n&#257;, t&#257;p&#275;c mani uzaicin&#257;ja uz R&#299;gas pili pie Latvijas Valsts prezidentes (tolaik prezidente bija Vaira V&#299;&#311;e-Freiberga). At&#316;auja ieiet pil&#299; bija tikai man, mamma nevar&#275;ja n&#257;kt l&#299;dzi. Kad biju iek&scaron;&#257;, man iedeva sald&#275;juma kokteili. Es aps&#275;dos uz kr&#275;sla, lai to baud&#299;tu un skat&#299;tos, kas te notiek. Man blakus aps&#275;d&#257;s k&#257;da d&#257;ma un uzs&#257;ka ar mani sarunu. Pie sevis nodom&#257;ju: &ldquo;Ko gan vi&#326;a no manis grib?&rdquo; P&#275;c pas&#257;kuma pa pastu pien&#257;ca fotogr&#257;fija, kur abas ar &scaron;o kundzi s&#275;&#382;am blakus. Tikai tad es sapratu, ka t&#257; bija pati prezidentes kundze, ar kuru tik jauki biju aprun&#257;jusies.&rdquo;&nbsp;&nbsp;</span></p><p class="c2 c4"><span class="c0"></span></p><p class="c2"><span class="c0">Ar Katr&#299;nu Dimantu sarun&#257;j&#257;s Anda Spri&#326;&#291;e</span></p><p class="c2 c4"><span class="c6 c7"></span></p></body></html>