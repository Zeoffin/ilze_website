<html><head><meta content="text/html; charset=UTF-8" http-equiv="content-type"><style type="text/css">@import url(https://themes.googleusercontent.com/fonts/css?kit=wAPX1HepqA24RkYW1AuHYA);ol{margin:0;padding:0}table td,table th{padding:0}.c0{color:#000000;font-weight:400;text-decoration:none;vertical-align:baseline;font-size:16pt;font-family:"Times New Roman";font-style:normal}.c6{padding-top:0pt;padding-bottom:8pt;line-height:1.0791666666666666;orphans:2;widows:2;text-align:left}.c1{padding-top:0pt;padding-bottom:0pt;line-height:1.0;orphans:2;widows:2;text-align:left}.c7{color:#000000;text-decoration:none;vertical-align:baseline;font-style:normal}.c10{color:#000000;text-decoration:none;vertical-align:baseline;font-style:italic}.c4{color:#ee0000;text-decoration:none;vertical-align:baseline;font-style:normal}.c11{font-weight:400;font-size:12pt;font-family:"Liberation Serif"}.c3{font-size:16pt;font-weight:400;font-family:"Times New Roman"}.c2{font-size:16pt;font-weight:700;font-family:"Times New Roman"}.c9{background-color:#ffffff;max-width:468pt;padding:72pt 72pt 72pt 72pt}.c8{color:#ee0000}.c5{height:12pt}.title{padding-top:0pt;color:#000000;font-size:28pt;padding-bottom:4pt;font-family:"Calibri";line-height:1.0;orphans:2;widows:2;text-align:left}.subtitle{padding-top:0pt;color:#595959;font-size:14pt;padding-bottom:8pt;font-family:"Calibri";line-height:1.1583333333333334;orphans:2;widows:2;text-align:left}li{color:#000000;font-size:12pt;font-family:"Liberation Serif"}p{margin:0;color:#000000;font-size:12pt;font-family:"Liberation Serif"}h1{padding-top:18pt;color:#2f5496;font-size:20pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h2{padding-top:8pt;color:#2f5496;font-size:16pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h3{padding-top:8pt;color:#2f5496;font-size:14pt;padding-bottom:4pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h4{padding-top:4pt;color:#2f5496;font-size:12pt;padding-bottom:2pt;font-family:"Calibri";line-height:1.1583333333333334;page-break-after:avoid;font-style:italic;orphans:2;widows:2;text-align:left}h5{padding-top:4pt;color:#2f5496;font-size:12pt;padding-bottom:2pt;font-family:"Calibri";line-height:1.1583333333333334;page-break-after:avoid;orphans:2;widows:2;text-align:left}h6{padding-top:2pt;color:#595959;font-size:12pt;padding-bottom:0pt;font-family:"Calibri";line-height:1.1583333333333334;page-break-after:avoid;font-style:italic;orphans:2;widows:2;text-align:left}</style></head><body class="c9 doc-content"><p class="c6" id="h.okpnqcl84iki"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 155.45px; height: 234.23px;"><img alt="" src="images/image1.jpg" style="width: 155.45px; height: 234.23px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span><span class="c3 c8">&nbsp;</span><span>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span><span style="overflow: hidden; display: inline-block; margin: 46.22px -16.82px; border: 0.00px solid #000000; transform: rotate(4.89rad) translateZ(0px); -webkit-transform: rotate(4.89rad) translateZ(0px); width: 216.14px; height: 146.32px;"><img alt="" src="images/image3.png" style="width: 386.99px; height: 546.53px; margin-left: -51.40px; margin-top: -147.17px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c1"><span class="c0">Foto no priv&#257;t&#257; arh&#299;va</span></p><p class="c6"><span class="c3 c8">&nbsp; &nbsp; &nbsp; &nbsp; </span><span class="c0">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span></p><p class="c1"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 169.17px; height: 225.61px;"><img alt="" src="images/image2.jpg" style="width: 169.17px; height: 225.61px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c1"><span class="c3">Foto: </span><span class="c3 c10">Polina Viljun</span></p><p class="c1"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 177.88px; height: 266.64px;"><img alt="" src="images/image5.jpg" style="width: 177.88px; height: 266.64px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c1"><span class="c0">Foto: Reinis Auzi&#326;&scaron;</span></p><p class="c1"><span style="overflow: hidden; display: inline-block; margin: 0.00px 0.00px; border: 0.00px solid #000000; transform: rotate(0.00rad) translateZ(0px); -webkit-transform: rotate(0.00rad) translateZ(0px); width: 256.17px; height: 170.34px;"><img alt="" src="images/image4.jpg" style="width: 256.17px; height: 170.34px; margin-left: -0.00px; margin-top: -0.00px; transform: rotate(0.00rad) translateZ(0px); -webkit-transform: rotate(0.00rad) translateZ(0px);" title=""></span></p><p class="c1"><span class="c0">Foto: Gatis O&scaron;enieks</span></p><p class="c1 c5"><span class="c0"></span></p><p class="c1"><span class="c2">K&#257; sasniegt savu sapni un g&#363;t pan&#257;kumus?</span><span class="c7 c11">&nbsp;</span></p><p class="c1"><span class="c7 c2">St&#257;sta ANDREJS OSOKINS, pianists</span></p><p class="c1 c5"><span class="c7 c11"></span></p><p class="c1"><span class="c0">1. </span></p><p class="c1"><span class="c2">Neatlaid&#299;ba</span><span class="c0">. Ja tev b&#275;rn&#299;b&#257; pat&#299;k k&#257;da nodarbe, &#311;eries tai kl&#257;t ar visu savu ener&#291;iju! Uzzini par to, cik vien iesp&#275;jams. Run&#257; ar cilv&#275;kiem, kas ar &scaron;o lietu nodarbojas vai ir ar to saist&#299;ti. Iedvesmojies no vi&#326;iem! Laba iesp&#275;ja ir &ldquo;&#274;nu dienas&rdquo;, kur vari paskat&#299;ties, k&#257;ds izskat&#257;s ikdienas darbs da&#382;&#257;du profesiju p&#257;rst&#257;vjiem. </span></p><p class="c1"><span class="c0">2. </span></p><p class="c1"><span class="c3">Rado&scaron;aj&#257;s profesij&#257;s &#257;rk&#257;rt&#299;gi svar&#299;ga ir liela </span><span class="c2">m&#299;lest&#299;ba</span><span class="c0">&nbsp;pret m&#257;kslu, man&#257; gad&#299;jum&#257; &ndash; m&#363;ziku. T&#257; pal&#299;dz p&#257;rvar&#275;t jebkuras gr&#363;t&#299;bas un &scaron;&#311;&#275;r&scaron;&#316;us, k&#257;di ir ikvien&#257; rado&scaron;aj&#257; profesij&#257;. &nbsp;</span></p><p class="c1"><span class="c3">3. </span><span class="c2">Pateic&#299;ba par to, kas tev ir</span><span class="c0">. Cen&scaron;oties sasniegt lielus m&#275;r&#311;us, ne vienm&#275;r viss san&#257;k gludi. Br&#299;&#382;os, kad nesan&#257;k, garast&#257;voklis saboj&#257;jas. Ta&#269;u, ja j&#363;ti pateic&#299;bu par to, kas tev ir (par skolot&#257;jiem, par to, kas tev izdodas, par iesp&#275;j&#257;m), iek&scaron;&#275;jo l&#299;dzsvaru un harmoniju atg&#363;t ir viegl&#257;k. &#298;pa&scaron;i svar&#299;gi tas ir pusaud&#382;u vecum&#257;, kad visu uztver kontrastain&#257;k: s&#299;kumi uzvelk, garast&#257;voklis sv&#257;rst&#257;s, visu uztver k&#257; melnu vai baltu, bez starpto&#326;iem. Tad jo &#299;pa&scaron;i svar&#299;gi ir saglab&#257;t &scaron;o iek&scaron;&#275;jo pateic&#299;bu. </span></p><p class="c1 c5"><span class="c0"></span></p><p class="c1"><span class="c7 c2">Sapnis par m&#363;ziku, kur&scaron; izkonkur&#275;ja p&#257;r&#275;jos</span></p><p class="c1"><span class="c0">Andrejam b&#275;rn&#299;b&#257; patika visas rado&scaron;&#257;s nodarbes, ar&#299; sporta sp&#275;les un &scaron;ahs. Tolaik vi&#326;am v&#275;l nebija skaidrs, k&#257; lietas pasaul&#275; &#299;sti notiek un k&#257;das profesijas pasaul&#275; ir. Vi&#326;&scaron; vienk&#257;r&scaron;i jau piecos gados iem&#257;c&#299;j&#257;s sp&#275;l&#275;t klavieres, labpr&#257;t sacer&#275;ja k&#257;das melodijas, sp&#275;l&#275;ja tenisu un aizr&#257;v&#257;s ar &scaron;ahu. M&#257;coties D&#257;rzi&#326;skol&#257;, interese par m&#363;ziku pamaz&#257;m tom&#275;r izkonkur&#275;ja visu p&#257;r&#275;jo. Skaidras bildes par m&#363;zi&#311;a karjeru vi&#326;am gan joproj&#257;m nebija, ta&#269;u Andrejam &#316;oti patika process &ndash; vingrin&#257;ties klaviersp&#275;l&#275;, klaus&#299;ties m&#363;ziku, m&#257;c&#299;ties jaunus ska&#326;darbus. Un te nu vi&#326;&scaron; ir &ndash; Latvij&#257; labi paz&#299;stams pianists!</span></p><p class="c1 c5"><span class="c0"></span></p><p class="c1"><span class="c2 c7">K&#257; man klavier&#275;m koncert&#257; nokrita ped&#257;lis</span></p><p class="c1"><span class="c0">&ldquo;Karjeras s&#257;kum&#257; k&#257;dam koncertam biju sagatavojis programmu ar vienu &#316;oti virtuozu ska&#326;darbu. Un tie&scaron;i &scaron;&#257; ska&#326;darba vid&#363; klavier&#275;m nokrita ped&#257;lis. Bez ped&#257;&#316;a es &scaron;o ska&#326;darbu nosp&#275;l&#275;t nevar&#275;ju, bet tie&scaron;i &scaron;is ska&#326;darbs bija manas programmas nagla. Protams, biju &#257;rk&#257;rt&#299;gi uztraucies, ko nu dar&#299;t. Bet j&#257;rea&#291;&#275; ta&#269;u &#257;tri, jo publika gaida! P&#257;rtraucu ska&#326;darbu un paklan&#299;jos. Tad novilku &#382;aketi un pal&#299;du zem klavier&#275;m, lai m&#275;&#291;in&#257;tu salabot ped&#257;li. Kaut k&#257; man izdev&#257;s to ped&#257;li pieskr&#363;v&#275;t, l&#299;du lauk&#257; no klavierapak&scaron;as un negaid&#299;ti sa&#326;&#275;mu lielus aplausus. V&#275;lreiz paklan&#299;jos un nosp&#275;l&#275;ju ska&#326;darbu l&#299;dz beig&#257;m. Koncerts bija gl&#257;bts! &Scaron;is gad&#299;jums man vienm&#275;r atg&#257;dina, ka liel&#257;koties klaus&#299;t&#257;ji ir noska&#326;oti labv&#275;l&#299;gi. Vi&#326;i ar labest&#299;bu uztver tavas k&#316;&#363;di&#326;as vai nepiln&#299;bas, ja vien tev&#299; ir degsme un m&#257;kslinieciskais rado&scaron;ais gars. Vi&#326;i nev&#275;rt&#275; tavu sniegumu k&#257; skolot&#257;ji vai konkursa &#382;&#363;rija, kas visus mis&#275;k&#316;us uztver negat&#299;vi. Klaus&#299;t&#257;ji ir dz&#299;vi, emocion&#257;li cilv&#275;ki, kas var k&#316;&#363;t par taviem draugiem.&rdquo;</span></p><p class="c5 c6"><span class="c0"></span></p><p class="c6"><span class="c0">Ar Andreju Osokinu sarun&#257;j&#257;s Anda Spri&#326;&#291;e</span></p><p class="c1 c5"><span class="c7 c11"></span></p></body></html>